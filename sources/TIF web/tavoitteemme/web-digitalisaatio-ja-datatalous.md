---
type: paper
title: "Digitalisaatio ja datatalous"
source: "https://teknologiateollisuus.fi/tavoitteemme/digitalisaatio-ja-datatalous/"
up:
related:
---

# Digitalisaatio ja datatalous

Suomen ja Euroopan pitää luoda digitalisaation ja datan hyödyntämiselle parhaat puitteet niin yksityisellä kuin julkisella sektorilla.

Päivitetty 27.10.2025 klo 12:49

Digitalisaatio muokkaa yhteiskuntaa laajasti. Se on ratkaiseva tekijä paremmissa julkisissa palveluissa, kestävyysvajeen umpeen kuromisessa, yritysten jalostusarvon ja tuottavuuden parantamisessa sekä vihreässä siirtymässä. Suomen ja Euroopan pitää luoda digitalisaation ja sen avainresurssin eli datan täysimittaiselle hyödyntämiselle parhaat puitteet niin yksityisellä kuin julkisella sektorilla. Tavoitteenamme on, että suomalaiset yritykset ovat datan ja tekoälyratkaisujen osaavimpia hyödyntäjiä. Teknologiateollisuus laati vuonna 2025 yhdessä jäsenyritysten kanssa laaja-alaiset [tieto- ja teknologiapoliittiset linjaukset](https://teknologiateollisuus.fi/tieto-ja-teknologiapoliittiset-linjaukset/).

- Vauhditetaan teollisuuden digitalisaatiota. Kehitetään yritysvetoisesti datan hyödyntämisen kyvykkyyksiä ja käytäntöjä, datan jakamisen mahdollistavia data-avaruuksia, digitaalisia tuotepasseja ja muita kilpailukykyä edistäviä teollisen datan ratkaisuja. Varmistetaan, että suomalainen teollisuus tarttuu ketterästi EU:n datasääntelyn avaamiin liiketoimintamahdollisuuksiin. [Lue lisää](https://teknologiateollisuus.fi/tavoitteemme/digitalisaatio-ja-datatalous/vauhditetaan-teollisuuden-digitalisaatiota/)
- Tuetaan tekoälyn kehitystä ja käyttöönottoa. Panostetaan tekoälyn innovatiiviseen kehitykseen ja sen laaja-alaiseen käyttöönottoon kaikilla yhteiskunnan sektoreilla. Puretaan tekoälyn käytöltä lainsäädännön esteitä julkishallinnossa. Valmistaudutaan EU:n tekoälysääntelyyn ja sen vaatimuksiin yritysten ja julkishallinnon yhteistyöllä. [Lue lisää](https://teknologiateollisuus.fi/tavoitteemme/digitalisaatio-ja-datatalous/tekoalyn-hyodyntaminen/)
- Kehitetään julkisia ICT-hankintoja. Varmistetaan, että hankintamarkkinoilla kilpailu toimii ja pelisäännöt ovat reiluja. Tehdään läpi julkisen sektorin vaikuttavia ja osaavia ohjelmisto-, laite- ja palveluhankintoja ICT-alan yrityksiltä. Puretaan markkinoita vääristävät in-house-järjestelyt. [Lue lisää](https://teknologiateollisuus.fi/tavoitteemme/digitalisaatio-ja-datatalous/julkiset-ict-hankinnat/)
- Edistetään julkisen sektorin digitalisaatiota ja datan jakamisen puitteita. Puretaan hallinnon siiloja ja suunnataan resursseja ensisijaisesti kaikille yhteisen, digiratkaisujen vaatiman “pehmeän infrastruktuurin” kehittämiseen. Uudistetaan sääntelyä, joka rajoittaa hallinnon ja palvelujen digitalisaatiota. Edetään kohti digitaalisen asioinnin ja palveluiden ensisijaisuutta. Vahvistetaan digikehityksen poikkihallinnollista johtamista. [Lue lisää](https://teknologiateollisuus.fi/tavoitteemme/digitalisaatio-ja-datatalous/edistetaan-julkisen-sektorin-digitalisaatiota/)
- Mahdollistetaan Suomen digiteknologisten vahvuuksien kehitys. Mahdollistetaan suomalaisten teknologisten vahvuuksien, kuten puolijohdeteollisuuden, kyberturvallisuuden ja kvanttiteknologian, kasvu ja kehitys panostamalla alan T&K-toimintaan ja osaamiseen sekä huolehtimalla siitä, että EU:n taloudellisen turvallisuuden viitekehys ja lisääntyvät panostukset turvallisuuteen tukevat suomalaisen teollisuuden kehitystä. [Lue lisää teollisuuspolitiikasta](https://teknologiateollisuus.fi/tavoitteemme/investoinnit/teollisuuspolitiikka/)