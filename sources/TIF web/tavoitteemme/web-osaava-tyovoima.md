---
type: paper
title: "Osaava työvoima"
source: "https://teknologiateollisuus.fi/tavoitteemme/osaava-tyovoima/"
up:
related:
---

# Osaava työvoima

Ikääntyvän Suomen ja muuttuvan maailman osaajatarpeisiin on vastattava panostamalla osaamisen laatuun ja osaajien määrään liittyviin haasteisiin. Tarvitsemme satsauksia korkeakoulutukseen ja ammatilliseen koulutukseen. Myös maahanmuuttoa tulee sujuvoittaa.

Päivitetty 19.03.2025 klo 13:37

Tarvitsemme teknologiateollisuuteen 130 000 uutta osaajaa seuraavien 10 vuoden aikana.

Korkeakoulutetun osaamisen tarve kasvaa jatkuvasti. Jo yli 60 prosentilta rekrytoitavista odotetaan korkeakoulutasoista osaamista. Myös ammatillista osaamista tarvitaan: arvioidusta osaajatarpeesta noin 50 000 tulisi olla tekniikan alan ammatillisesta koulutuksesta valmistuneita. Osaajahaasteessa onnistuminen edellyttää osaamisen laatuun ja osaajien määrään liittyviä toimenpiteitä, mutta myös toimialan vetovoiman vahvistamista. Työntekijäpulan ratkaisemiseksi tarvitsemme myös aktiivista maahanmuuttopolitiikkaa.

- Panostetaan korkeakoulutukseen. Tekniikan ja ICT:n aloituspaikkojen tulee säilyä korkealla tasolla. Läpäisyä tulee parantaa. Koulutuksen laadun varmistaminen vaatii pitkäjänteistä rahoitusta. Lue lisää.
- Parannetaan ammatillisen koulutuksen laatua ja vaikuttavuutta. Ammatillisen koulutuksen tuottaman osaamisen tulee vastata yritysten todellisiin tarpeisiin, jolloin yritysten tuottavuus paranee. Lue lisää.
- Sujuvoitetaan maahanmuuttoa. Rakennetaan Suomeen maahanmuutolle myönteinen ilmapiiri, nopeutetaan maahanmuuton prosesseja digitalisaatiota hyödyntämällä. Työhön johtavaa maahanmuuttoa vaikeuttavia politiikkatoimia ei tulisi toteuttaa. Lue lisää
- Jokainen työntekijä tarvitsee monipuolista osaamisen vahvistamista läpi työuransa. Jatkuvan oppimisen tarjonnan tulee tukea osaamisen kehittämistä yritysten tarpeisiin erilaisissa tilanteissa muuttuvassa maailmassa. Osaamistarpeiden ennakointia tulee kehittää ja koulutuksia suunnata myös tuleviin osaamistarpeisiin.
- Rakennetaan hyvä matemaattisen osaamisen pohja. Teknologiateollisuudessa tarvittava osaaminen rakentuu matemaattiselle osaamiselle. Uudet matemaattiset taidot rakentuvat vanhan osaamisen päälle. Siten panostukset matemaattiseen osaamiseen tulee aloittaa jo varhaisista vuosista.
- Kerrotaan nuorille teknologia-alasta kiinnostavana uravaihtoehtona. Teknologia-alalla tehdään merkityksellistä työtä, jolla ratkaistaan maailman vaikeita ongelmia. Jokaisella nuorella tulisi olla mahdollisuus saada tietoa ja omakohtaisia kokemuksia teknologia-alalta.