---
type: paper
title: "Työelämä"
source: "https://teknologiateollisuus.fi/tavoitteemme/tyoelama/"
up:
related:
---

# Työelämä

Teknologian nopea kehitys muuttaa työelämän, osaamisen ja työehdoista sopimisen tarpeita. Menestystä sekä yrityksille että työntekijöille taataan paikallisella sopimisella, yrityskohtaisilla työehtosopimuksilla sekä hyvällä henkilöstöpolitiikalla.

Päivitetty 16.06.2025 klo 13:46

Vientiyritykset menestyvät vain, jos ne pärjäävät nopeasti muuttuvassa, kansainvälisessä toimintaympäristössä. Teknologian kehitys muuttaa työelämää ja kasvattaa osaamisvaatimuksia. Kaikki tämä lisää teknologiayrityksissä kiinnostusta ja tarvetta yrityskohtaisille työehdoille. Osaajapulaja työnantajabrändi korostavat tarvetta massasta poikkeaville ratkaisuille myös työehtojen osalta. Työpaikkojen osallistava työkulttuuri sekä työpaikkatason sopiminen luovat edellytyksiä tuottavuuden kasvulle ja henkilöstön hyvinvoinnille sekä paikalliselle luottamukselle.

- Taataan tuottavuutta ja parempaa työelämää työpaikoilla sopimalla. Menestystä työelämän muutoksissa taataan paikallisella sopimisella ja yrityskohtaisilla työehtosopimuksilla. Työpaikoilla tapahtuvaa sopimista tulee lisätä kaikissa sopimismalleissa, koska sillä luodaan edellytyksiä niin tuottavuuden kasvulle, henkilöstön hyvinvoinnille kuin paikalliselle luottamukselle. Lue lisää
- Vahvistetaan vientivetoista työmarkkinamallia. Suomi on viennistä riippuvainen kansantalous, ja hyvinvoinnin rahoittaminen on kiinni vientiyritysten globaalista menestyksestä. Siksi on välttämätöntä varmistaa, että työvoimakustannusten nousu mitoitetaan koko kansantaloudessa sellaiseksi, että se turvaa vientiyritysten kilpailukyvyn kansainvälisessä kilpailussa. Lue lisää
- Panostetaan hyvään henkilöstöpolitiikkaan. Yrityksissä tulee panostaa inklusiiviseen työkulttuuriin, jossa kaikilla on yhdenvertaiset mahdollisuudet kehittää osaamistaan ja menestyä. Hyvä työkulttuuri, osaava muutosjohtaminen sekä luottamuksellinen ilmapiiri työpaikalla ovat tärkeitä kilpailukykytekijöitä yrityksille. Ainoastaan vastuullisesti toimiva työnantaja menestyy ja saa parhaat osaajat. Lue lisää