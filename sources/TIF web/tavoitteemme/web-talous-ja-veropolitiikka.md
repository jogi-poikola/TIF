---
type: paper
title: "Talous- ja veropolitiikka"
source: "https://teknologiateollisuus.fi/tavoitteemme/talous-ja-veropolitiikka/"
up:
related:
---

# Talous- ja veropolitiikka

Yritysten verotuksen ja toimintaympäristön tulee olla ennakoitavissa.  Julkinen talous tulee saada tasapainoon ja yhteisöverokannan ja yritysverojärjestelmän kilpailukyvystä pitää huolta. Työnteon kannustavuuden parantamiseksi pitkäaikaiseksi tavoitteeksi on otettava ansiotuloverotuksen keventäminen kaikissa tuloluokissa, julkisen talouden kantokyvyn puitteissa.

Päivitetty 19.03.2025 klo 13:44

Suomen yhteisöverokannan ja yritysverojärjestelmän kilpailukyvystä on pidettävä jatkuvasti huolta, jotta houkuttelemme yrityksiä ja korkean arvonlisän toimintoja Suomeen. Kilpailukyky ja arvonmuodostus vaativat suuria aineellisia, aineettomia ja henkilöstöinvestointeja, joihin kaikkiin voidaan vaikuttaa myös verokeinoin. Yritysten pitää voida ennakoida verotusta ja toimintaympäristön kehittymistä. Suomen julkisen talouden suuri ongelma on vaikea, pitkän aikavälin epätasapaino, jonka juurisyitä ovat huoltosuhteen nopea heikkeneminen sekä heikko tuottavuuskasvu. Vahva yksityisellä sektorilla syntyvä talouskasvu turvaa Suomen julkisen talouden pitkän aikavälin kestävyyden ilman, että pohjoismaisen hyvinvointivaltion keskeisistä hyvistä piirteistä tarvitsee tinkiä.

- Tavoitteena oltava julkisen talouden tasapaino. Vahva julkinen talous luo vakautta ja luottamusta liiketoimintaympäristöön. Vakaus ja ennustettavuus auttavat yrityksiä tekemään pitkän aikavälin suunnitelmia ja investointeja. Haasteista huolimatta on pidettävä kiinni kunnianhimoisista tavoitteista julkisen talouden tasapainottamiseksi. Lue lisää
- Tuetaandigivihreää siirtymää verokeinoin. Uusia kestävän verotuksen veromalleja suunniteltaessa on huomioitava verojärjestelmä kokonaisuutena. Suomen on oltava hyvä toimintaympäristö kestävälle liiketoiminnalle, esimerkiksi yritysverotuksen ja energiaverotuksen on oltava kilpailukykyisellä tasolla. Kestävän verotuksen tulee olla vihreää, digitaalista ja oikeudenmukaista. Lue lisää
- Edistetään verotuksen digitalisaatiota. Toimiva ja ennakoitava verotusmenettely on Suomelle kilpailuetu. Verotuksen digitalisoinnin ja automatisoinnin, lasku- ja kuittikohtaisen raportoinnin sekä hankintasanomien digihankkeita tulee valmistella yhteistyössä yritysten kanssa ja edistäen reaaliaikataloutta (RTE = Real-Time Economy) Suomessa, EU:ssa ja kansainvälisesti. Tavoitteena on oltava, että yritysten hallinnollinen taakka ja kulut vähenevät. Lue lisää
- Taataan yhteisöverokannan ja yritysverojärjestelmän kilpailukyky. Yrittäjyys ja kotimainen omistajuus luovat hyvinvointia ja vaurautta koko yhteiskuntaan. Yritys- ja pääomaverotuksen kokonaisuuden on edistettävä yrittäjyyttä ja omistajuutta sekä yritysten kansainvälistä kilpailukykyä. Lue lisää
- Tarvitaan kannusteita työn tekemiseen, kehittymiseen ja uralla etenemiseen. Teknologiateollisuuteen tarvitaan 130 000 uutta osaajaa seuraavan kymmenen vuoden aikana, Suomesta ja ulkomailta. Työn verotuksen kireys on merkittävä haaste osaajien houkuttelemiselle. Pitkäaikaiseksi tavoitteeksi on otettava ansiotuloverotuksen keventäminen kaikissa tuloluokissa, julkisen talouden kantokyvyn puitteissa. Lue lisää
- Säilytetään yksimielisyysvaatimus EU-veroasioissa. Yritysten liiketoiminta on yhä useammin kansainvälistä. Globaalin veromallin tulee olla aina ensisijainen tavoite, koska se turvaa paremmin suomalaisyritysten kilpailukykyä. Suomella on syytä olla johdonmukainen, selkeä visio ja periaatelinjaukset EU-veropolitiikan halutusta suunnasta, jotta Suomi voi vaikuttaa EU:ssa aktiivisesti ja oikea-aikaisesti sekä pystyy pitämään kiinni verotusoikeudestaan. Lue lisää