---
type: paper
title: "Yritysvastuu"
source: "https://teknologiateollisuus.fi/tavoitteemme/yritysvastuu/"
up:
related:
---

# Yritysvastuu

Vastuullisuus on teknologiateollisuusyritysten merkittävä kilpailuvaltti. Jotta kestävä ja vastuullinen kasvu on mahdollista, tulee yritysvastuulle luoda EU:n laajuinen sääntelykehikko ja vastuullisuuden seurantaan sekä raportointiin globaalit pelisäännöt.

Päivitetty 19.03.2025 klo 13:41

Teknologiateollisuuden yritykset haluavat olla yritysvastuun edelläkävijöitä, ja merkittävänä kilpailuvalttina vastuullisuus on tärkeä osa jäsenyritysten strategiaa ja liiketoimintaa. Yritykset haluavat yritystoiminnalla olevan laaja-alaista positiivista yhteiskunnallista vaikutusta. Liiketoiminnan kasvu ja uudistuminen on toteutettava ympäristön ja yhteiskunnan kannalta kestävällä tavalla. Vastuullisen yritystoiminnan avulla vahvistamme yhteiskunnan eri toimijoiden luottamusta toimialaamme, edistämme kestävää kehitystä sekä luomme uusia liiketoimintamahdollisuuksia ja työpaikkoja. Teknologiateollisuus on laatinut yhdessä jäsenyritystensä kanssa toimialallevastuullisuuslinjaukset.

- Luodaan yritysvastuulle EU:n laajuinen sääntelykehikko. Suomen tavaraviennistä 54 prosenttia suuntautuu EU-alueelle. Suomalaisille yrityksille olisi haittaa siitä, jos jokainen EU-maa loisi omaa, toisistaan poikkeavaa sääntelyä ja jos yrityksemme joutuisivat toimimaan ja raportoimaan eri tavoin jokaisessa eri maassa.
- Globaalit pelisäännöt vastuullisuuden seurantaan ja raportointiin. Yritysvastuukysymykset ovat lähtökohtaisesti globaaleja kysymyksiä, jolloin vain globaalin tason ratkaisut sen sääntelemiseksi voivat olla toimiva vaihtoehto. Teknologiateollisuus kannustaa yrityksiä asettamaan kestävään kehitykseen ja yritysvastuun hallintaan liittyviä tavoitteita sekä raportoimaan tehdyistä toimenpiteistä ja niiden tuloksista avoimesti.
- Sääntelyn on oltava toimivaa, vastattava tavoitteisiin ja kannustettava yrityksiä vastuullisuuteen. Teknologiateollisuuden jäsenyritykset tekevät jo paljon vapaaehtoisuuteen perustuviavastuullisuustoimia. Vastuullisuutta edistävän lainsäädännön tulisikin olla sellaista, joka tosiasiallisesti vastaa asetettuihin tavoitteisiin, ei lisää turhaa byrokratiaa tai kustannuksia yrityksissä, mutta kannustaa yrityksiä löytämään parhaita tapoja edistää vastuullisuutta toiminnassaan. Lainsäädännön kehittämisvaiheessa tulisi aina huomioida jo olemassa oleva tai valmisteilla oleva sääntely päällekkäisyyksien ehkäisemiksi ja parhaan mahdollisen synergian lisäämiseksi.