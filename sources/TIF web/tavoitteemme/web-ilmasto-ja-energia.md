---
type: paper
title: "Energia ja ilmasto"
source: "https://teknologiateollisuus.fi/tavoitteemme/ilmasto-ja-energia/"
up:
related:
---

# Energia ja ilmasto

Yritysten mahdollisuuksia puhtaan teknologian investointeihin tulee parantaa pitkäjänteisellä energia-, ilmasto- ja teollisuuspolitiikalla. Suomen teknologiateollisuuden yritysten kilpailuvalttina on edullinen, päästötön ja kaikissa tilanteissa toimitusvarma energiajärjestelmä.

Päivitetty 10.06.2025 klo 08:49

Maapallon keskilämpötilan nousu täytyy saada rajoitettua enintään 1,5 asteeseen. EU:n ilmastolain mukaisesti kasvihuonekaasupäästöjä on vähennettävä kaikilla sektoreilla, jotta saavutamme hiilineutraaliuden vuoteen 2050 mennessä. Pitkäjänteinen energia-, ilmasto- ja teollisuuspolitiikka ovat tärkeimpiä työkaluja hiilineutraaliustavoitteen saavuttamiseksi sekä yritysten kestävän liiketoiminnan ja puhtaan teknologian investointien vauhdittamiseksi.

Teknologiateollisuuden tehtävänä on parantaa yritysten mahdollisuuksia puhtaan teknologian investointeihin, joilla luodaan globaalia kestävää kasvua ilmastotavoitteet saavuttaen. Teknologiateollisuus kannattaa visiota Suomen nostamisesta puhtaan energian edelläkävijäksi, jonka kilpailuvalttina on edullinen, päästötön ja kaikissa tilanteissa toimitusvarma energiajärjestelmä.

- Pidetään kiinni ilmastotavoitteista. Pidetään kiinni kunnianhimoisista kestävän kehityksen tavoitteista ja edistetään niitä myös kansainvälisesti, sillä ne luovat markkinoita puhtaille ratkaisuille. EU-tasolla on luotava uusia, markkinaehtoisia ohjauskeinoja vaihtoehtona yksityiskohtaiselle sääntelylle. Lue lisää
- Puhtaan ja kohtuuhintaisen sähkön saatavuus varmistettava. Älykkään energiajärjestelmän tulee varmistaa puhtaan, toimitusvarman ja hinnaltaan kohtuullisen sähkön saatavuus sekä yrityksille että kotitalouksille. Vedyllä on merkittävä vaikutus hiilidioksidipäästöjen vähentämisessä. Suomen on tavoiteltava vetytalouden johtajuutta. Lue lisää
- Suomen tulee edistää energiatehokkuuden lisäämistä. Sähköistyvässä yhteiskunnassa ei tule rajata päästötöntä energiankäyttöä. Energiatehokkuussopimukset ovat toimiva ja kustannustehokas keino saavuttaa energiatehokkuusvaatimukset – sekä Suomessa että EU:ssa. Lue lisää
- Luodaan suotuisa investointiympäristö. Suomessa on varmistettava vakaa ja ennustettava toimintaympäristö uuden teknologian investoinneille. Vaikutetaan aktiivisesti siihen, että EU-politiikka edistää parhaiden ja vaikuttavimpien ratkaisujen kysyntää ja että EU:n sisäiset haitalliset valtiontuet ajetaan seuraavan komission aikana alas. Huolehditaan kotimaassa siitä, että hankkeiden lupamenettelyt ovat sujuvia. Lue lisää
- Kasvatetaan teknologiateollisuuden suurta kädenjälkeä. Suomalaisten teknologiayritysten kehittämillä ja toimittamilla teknologioilla ja palveluilla on merkittävä myönteinen kädenjälkivaikutus maailmalla. Teknologiateollisuuden vähähiilisyystiekartan avulla tuomme näkyväksi sen, millä toimenpiteillä, edellytyksillä ja kustannuksilla siirtyminen hiilineutraaliin yhteiskuntaan on mahdollista. Lue lisää