---
type: paper
title: "Ympäristö ja kiertotalous"
source: "https://teknologiateollisuus.fi/tavoitteemme/ymparisto-ja-kiertotalous/"
up:
related:
---

# Ympäristö ja kiertotalous

Vihreä siirtymä on paitsi välttämättömyys myös suuri mahdollisuus. Kiertotaloudella on merkittävä rooli maailmanlaajuisen luontokadon torjunnassa. Kiertotalouden läpimurto ja liiketoimintahyötyjen realisointi edellyttävät markkinoiden, toimintaympäristön ja osaamisen suotuisaa kehitystä sekä kykyä vastata muuttuviin raaka-ainetarpeisiin.

Päivitetty 10.06.2025 klo 08:50

Teknologiateollisuuden yritykset ovat keskeisessä roolissa kestävää kehitystä tukevien teknologioiden kehittämisessä ja soveltamisessa. Suomalaiset puhtaat ratkaisut tarjoavat vaikuttavia keinoja globaaleihin haasteisiin, ja samalla vihreä siirtymä tarjoaa teknologiayrityksille uusia liiketoimintamahdollisuuksia. Teknologiateollisuuden tavoitteena on sekä vauhdittaa kiertotaloussiirtymää, biodiversiteetin turvaamista ja sen lisäystä että toisaalta synnyttää jäsenyrityksille liiketoiminnallista kilpailuetua ja mainehyötyjä kestävästä kasvusta ja uudenlaisesta liiketoiminnasta.

- Edistetään vientivetoista taloutta kiertotalouden avulla. Kiertotaloutta tulee vahvistaa poistamalla sääntelyesteitä ja luomalla uusia markkinoita kiertotaloudelle. Kiertotaloustavoitteiden onnistumisen keskiössä ovat riittävät resurssit muutoksen tukemiseen, kiertotalousekosysteemien kehittyminen, kiertotalousajattelun ja –osaamisen vahvistuminen sekä kiertotaloudelle suotuisan ja vakaan toimintaympäristön kehittyminen. Lue lisää.
- Turvataan ja lisätään luonnon monimuotoisuutta yhdessä yritysten kanssa. Luonnon monimuotoisuuden huomioiminen luo kilpailuetua ja tarjoaa aiempaa vastuullisempia väyliä uusille markkinoille, tuotteille ja palveluille maailmanlaajuisesti. Lue lisää.
- Huomio kriittisiin raaka-aineisiin ja huoltovarmuuteen. Suomen huoltovarmuuden kannalta kriittisille aloille tulee tehdä kartoitus, jossa selvitetään kriittisten materiaalien, komponenttien ja kokoonpanon toimitusriskit sekä luodaan tarkoituksenmukainen varautumissuunnitelma. Lue lisää.
- Taataan ennakoitavuutta tuotepolitiikkaan. Ympäristövaatimusten harmonisointi on olennainen osa yhtenäistä tuotepolitiikkaa. Tuotepolitiikan tavoitteena tulee olla, että Suomessa vastuullisesti valmistettujen tuotteiden kilpailukyky paranee globaaleilla markkinoilla. Lue lisää.